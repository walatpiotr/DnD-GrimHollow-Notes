# Co musisz mniej więcej wiedzieć

W tym pliku postaram się Ci przybliżyć w taki wikipedyjny sposób co i jak się podziało w świecie przedstawionym w mojej kampanii.

Na początku opiszę, historię elfów i ich konfrontację z ludźmi, następnie rozłam wewnątrz elfów 12 lat temu (z perspektywy czasu rozgrywki).

Na koniec dostaniesz info, które już jest moją interpretacją co mogło się zdarzyć po tych wydarzeniach. A później dam Ci propozycję do backstory Twojej postaci. Dwie ostatnie sekcje będą oznaczone po kolei kolorami - zielonym i pomarańczowym.

Zielone są do negocjacji jeśli  masz sugestie, a pomarańczowe to tylko moje sugestie.

## Historia elfów
### Kontakt z ludźmi

Mroczne elfy, leśne elfy i elfy wysokiego rodu żyły sobie spokojnie we wspólnocie razem na terenie zwanym przez nich ***Caer Neiada***.

Sama ludzka nazwa tego terenu - ***Charnault*** - wywodzi się z elfickiej nazwy, której ludzie nie umieli wymówić.

Znaczenie tego słowa to "*kraina niezliczonych rzek*".

W trakcie ***Ery Ekspansji*** (zwanej przez nieludzkie rasy jako Era Ludzkiej Ekspansji) wiele plemion próbowało przebyć ***Mącący Gaj***. Na szczęście elfów tylko te składające się z najbardziej cywilizowanych ludzi zostały przepuszczone przez naturalny labirynt.

Pomimo pierwotnego osadnictwa tylko na północy Cear Neida. Rządza ludzka sprawiła, że i dalsze tereny przyciągnęły ich wzrok.

Dalsza ekspansja sprawiła, że ludzie natrafili na elfy. Relacja pomiędzy rasami była w najlepszym wypadku wroga.

Dalsze interakcje doprowadziły do wojny, która niemal doprowadziła do wyginięcia rasy elfów. Głównym powodem takiego biegu wydarzeń była specyfika elfickiej wymiany generacji. Dłuższej niż u ludzi.

### Ustanowienie pokoju

Po ponad wieku otwartej wojny i spaleniu niemal całej powierzchni lasów, Lord Thuridan Sarador uformował delegację aby osobiście negocjować pokój z ludźmi.

W negocjacjach zaoferował on swoje życie wzamian za pokój pomiedzy rasami. To wydarzenie do dziś nazywa się Szlachetną Ofiarą. Dodatkowymi warunkami było oddanie Tol Leyemil elfom i zapewnienie tym terenom bezpieczeństwa jak i ustanowienia elfów równym ludziom.

Pakt pokojowy został nazwany ***Paktem Świętej Ziemi***.

Założeniami paktu było również:
- każdy król ludzki ma wysłać swoją pierworodną do Tol Leyemil aby ta była szkolona w wiedzy elfickiej przez szamanów,
- elfy pomagają utrzymać duchy natury w pokoju i szczęściu, aby te nie uprzykżały życia ludziom,
- ludzie w zamian za pokój i utrzymanie ziem pod względem magicznym, bronią go swoimi rycerzami. Obiecali również chronić ludność i lasy. Całe Zakony Rycerskie zostały stworzone na potrzeby utrzymania warunków paktu,

### Klątwa mrocznych elfów

Po kilkuset latach względnie spokojnego współistnieniach relacje pomiędzy rasami przyjęły niespodziewany i nieprzyjemny obrót.

Rasa elfów podzieliła się. Coraz to większa część elfów opuszczała Tol Leyemil i zamieszkiwała na terenach należących do ludzi zgodnie z Paktem sprzed wieków. Tym razem to elfy były prowodyrami rasistowskich sprzeczek pomiędzy nimi a ludźmi. W samym Tol Leyemil sprawy również się pogorszyły gdy niektórzy liderzy elfów wyrazili swoje ambicje co do odbicia terenów niegdyś należących do ich rasy. Miało to też pomóc rozdzielić populację elfów, której było już za dużo jak na rozmiary Tol Leyemil.

To właśnie mroczne elfy były największymi głosicielami takich pomysłów. Ta subrasa posiadała największą ilość i największych magów spośród pozostałych elfów w Etharis. Niecierpliwi widząc powolność zmian poglądów u powściągliwych towarzyszy swojej rasy, postanowili wziąć sprawy w swoje ręce i w jakiś sposób eskalować konflikt.

To co nastąpiło nazwane zostało ***Klątwą Mrocznych Elfów***. Złodzieje mrocznych elfów ukradły księgę z zakazanymi zaklęciami i rytuałami. Z tej księgi ***Lord Magów Diyanthar*** nauczył się spętać duchy natury i zmusić je do posłuszeństwa, akt uważany wśród pozostałych elfów za świętokradstwo i herezję. Przygotowali rytuał używający ***Mgłę*** jako łącznika magi, miało to na celu zwiększenie zasięgu zaklęcia i objęcie nim całego Królestwa. Cały rytuał miał na celu przejęcie kontroli nad wszystkimi duchami natury, które były objęte ***Mgłą*** w całym Królestwie. Czyli praktycznie przejęcie kontroli nad większością duchów w całym Etharis. Jedynym problemem była konieczność poświęcenia czystego serca. Mieli oni natomiast pomysł jak upiec dwie pieczenie na jednym ogniu.

Mroczne elfy podjęły decyzję o podjęciu działań w momencie kiedy nowy król - ***Thibault de Sauveterre***; przyjechał wraz z córką do Tol Leyemil, aby ofiarować ją oficjalnie tak jak było zapisane w Pakcie. Grupa mrocznych elfów podszyła się pod oficjalną eskortę księżniczki wysłaną z Tol Leyemil i porwała ją. Przenieśli ją w miejsce, w którym miała się znaleźć zgodnie z Paktem - ***Swiątyni Mgły***, lecz zamiast nauczać rozpoczęli rytuał z księżniczką jako ogniwo.

Wkrótce pojawiła sie ciemna mgła nad świątynią co zaalarmowało całe miasto. Niestety już było za późno by zatrzymać rytuał.

***Sir Guilhem le Preux*** jako jeden z najbardziej sławnych rycerzy królestwa i pierwszy rycerz, który przyjął dwie przysięgi - obie z potężnymi duchami natury; usłyszawszy od ducha natury, że księżniczka jest w niebezpieczeństwie ruszył jej na ratunek. Było bowiem powszechnie znane, że Guilhem zakochany był w księżniczce i wiedząc, że nie może jej poślubić, podjął drugą przysięgę i poprzysiągł żadnej nie pokochać oprócz ***księżniczki Tiphane***.

Będąc na miejscu, aby pożegnać się z ukochaną na zawsze, był w stanie dobiec do Świątyni na tyle szybko aby wejść do niej na chwile po pojawieniu się znaków na niebie.

Udało mu się pokonać eskortę mrocznych elfów i zadać potężny cios ***Diyantharowi***. Rytuał został  przerwany lecz obaj - ***Sir Guilhem*** i ***Diyanthar***; zostali złapani w magicznej eksplozji, która również zraniła ***księżniczkę Tiphaine***.

Wraz z wybuchem z pośród 10 elfickich szamanów przeżył tylko ich przywódca ***Wielki Szaman Aethorion***.
To jego przetrwanie pozwoliło na ocenienie strat jakie przyniósł rytuał mrocznych elfów. Został on przerwany ale jego skutki zostały, w dość dużym stopniu. Okazało się potem, że czwarta część ***Mgły*** została zmieniona i wypaczona - stała się mroczna i niestabilna.

Mroczne elfy i ich sprzymierzeńcy uciekli z ***Tol Leyemil*** do opuszczonego starożytnego miasta ***Tol Kerdywel*** ukrywając ich nowy teren w ***Mrocznej Mgle***. Mówi się, że wykonywali ostatni rozkaz ***Lorda Diyanthara***.

Co do ***Tol Kerdywel***, mówi się, że jest to miejsce, w którym żyje starożytna księżniczka elfów w formie lisza, wygnana wieki temu przez elfy.

Co do księżniczki ludzi i rycerza, który ją ratował to nie wiadomo co się z nimi stało. Krążą natomiast plotki, że można ich zobaczyć i usłyszeć ich wołania o pomoc z Mgły.


### Mroczne elfy po klątwie🟢
Klątwa mrocznych elfów miała miejsce 12 lat temu. Jest to krótki czas dla elfów, którzy postrzegają czas zupełnie inaczej niż ludzie.

W tym czasie jednak mroczne elfy zdziałały wiele i ustanowiły nowe hierarchie i społeczeństwa.
	
Z racji, że jeszcze w Tol Leyemil mroczne elfy były ponadprzeciętnymi użytkownikami magii, to podczas układania nowego społeczeństwa w ***Tol Kerdywel*** skupili się na stworzeniu hierarchi, w której najpoteżniejsi stają się dowódcami, a potęga magiczna jest wyznacznikiem statusu.

Wszystko jednak zostało przygotowane pod czujnym okiem ***Lorda Diyanthara***, wydającego rozkazy z Mgły. Lecz to najpotężniejsi magowie zajęli się interpretacją jego rozkazów, które w wyrywkowy sposób docierały do świata materialnego.

Podążając za chęcią przejęcia kontroli nad duchami natury, resztki księgi, której użyto do rytuału posłużyły za wiedzę do stworzenia bazy wiedzy o pętaniu poszczególnych duchów natury. Wraz z pomocą wybitnego tatuażysty uprowadzonego spośród ludności Charnault powstały projekty magicznych tatuaży, które pozwalają na wiązanie duchów natury do ciała posiadacza.

Na podstawie tej technologii zostały stworzone koweny.
Koweny czarownic złożone tylko z kobiet, których ciała o wiele lepiej reagowały na tatuaże niż mężczyźni. Powstało 5 kowenów:
- Kowen Krwi
- Kowen Uroków
- Kowen Fatum
- Kowen Ruiny
- Kowen Cieni

Podwaliny pod te organizacje zostały stworzone na podstawie kowenów wiedźm, które w pewnej ilości istniały w Królestwie Charnault. Nie spodobało się to wiedźmom i uznały to za podszywanie się pod nie.

Wybuchła mini wojna pomiędzy kowenami czarownic a kowenami wiedźm. Czarownice mając przewagę liczebną i nową moc zapewnioną przez nauki i tatuaże wygrały i wypędziły wiedźmy z Charnault. Natomiast wiedźmy nie pozostały dłużne, z racji swojej demonicznej natury rzuciły klątwy na część czarownic. Te które zostały poddane klątwie same zaczęły przemieniać się w demony. W obawie przed zwróceniem się tych czarownic przeciwko swoim kowenom, zostały one wygnane, aby nie stanowić bezpośredniego zagrożenia. Zapewnione zostało im pokojowe przyjęcie, w sytuacji gdyby udało się odwrócić klątwę na wygnaniu.

Plotki co do księżniczki lisz były prawdziwe natomiast jej obecność i świadomość była przeszłością. Pozostawiła za sobą wiedzę magiczną i notatki o tajemniczej starożytnej cywilizacji zamknięte w swojej twierdzy.

Po sforsowaniu zabezpieczeń, pułapek i fizycznych ograniczeń po tak długim czasie - mroczne elfy dobrały się do tych skarbów.

Odkrycie to stało się podwalinami do kolejnego rozłamu wśród mrocznych elfów. Na kilka tygodni od tych odkryć duża część mrocznych elfów ukradła większość notatek i uciekła na północ Etharis często pozostawiając członków rodziny za sobą nie wiadomo czemu.

### Pomysły na wątki do backstory 🟠
- z racji że masz wybrany coven of fates to zostałaś na terenie skrajnie południowym Etharis, więc trzeba wymyślić coś czemu jesteś w innym państwie. (niektóre inne koweny wysyłają agentów do innych państw - kowen uroków np.),
- ta klątwa od wiedźm jest po to żebyś mogła ewentualnie wrzucić sobie transformację fiend i do tego usprawiedliwić bycie gdzieś indziej w Etharis, jeśli weźmiesz klatwe to będziesz pewnie chciałą jakąś wiedźmę znaleźć i dowiedzieć się co musisz zrobić żeby znieść klątwę,
- tatuaż jest nieunikniony i jest na plecach, każda czarownica ma więc minor illusion, żeby ukrywać moze być pomocny,
- ten rozłam wśród mrocznych elfów co uciekły na północ to po to żebyś np mogła wrzucić jakiegoś członka rodziny ktr uciekł wtedy,
- gracze już spotkali jednego mrocznego elfa - elfkę, która prowadziła gang w Walstein, z którego teraz jadą do stolicy Cesarstwa, możesz to użyć jako coś co połączy Cię niejako z ekipą - czyt. 'wiesz że to oni, bo byłaś w Walstein wtedy i zostałaś jeszcze tam na 2 dni po ich odejściu upewnić się że nie ma tam innych mrocznych elfów, teraz wiedząc, że podobno w stolicy jest podobny gang to uważasz że może tamten też jest prowadzony przez drowa i coś się dowiesz'